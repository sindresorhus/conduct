
# Κώδικας δεοντολογίας «Contributor Covenant»

## Η υπόσχεσή μας

Θέλοντας να καλλιεργήσουμε κλίμα ανοιχτό και φιλόξενο προς
όλους τους συμμετέχοντες—ανεξαρτήτως ηλικίας, μεγέθους σώματος, ανικανότητας,
εθνικότητας, ταυτότητας φύλου και έκφρασης, ιθαγένειας, πείρας, φυλής,
θρησκείας ή σεξουαλικής ταυτότητας και προσανατολισμού—δεσμευόμαστε πως
κανείς δεν θα υφίσταται παρενόχλησης.

## Τα πρότυπά μας

Παραδείγματα συμπεριφοράς που συμβάλλουν στην δημιουργία θετικού περιβάλλοντος
αποτελούν τα ακόλουθα:

* Η χρήση φιλόξενου και προσβάσιμου λόγου
* Ο σεβασμός προς τις αλλιώτικες απόψεις και εμπειρίες
* Η καλότροπη αποδοχή της εποικοδομητικής κριτικής
* Η επικέντρωση στο κοινό—αντί το προσωπικό—όφελος
* Η επίδειξη κατανόησης και συμπάθειας

Παραδείγματα ανεπίτρεπτης συμπεριφοράς συμπεριλαμβάνουν:

* Η έκφραση και απεικόνιση σεξουαλικού περιεχομένου και οι ανεπιθύμητες
  σεξουαλικές προτάσεις
* Το τρολάρισμα, σχόλια προσβλητικά και απαξιωτικά, και προσωπικές ή
  πολιτικές επιθέσεις
* Η δημόσια και ιδιωτική παρενόχληση
* Η άνευ συγκατάθεσης δημοσίευση προσωπικών δεδομένων (π.χ. ηλεκτρονικών
  διευθύνσεων ή διευθύνσεων οικίας)
* Λοιπές πράξεις που ευλόγως θα θεωρούνταν απρεπείς σε επαγγελματικό χώρο

## Οι υποχρεώσεις μας

Οι διαχειριστές κομίζονται της ευθύνης να διευκρινίζουν τα πρότυπα επιτρεπτής
συμπεριφοράς και καλούνται να δρουν δεόντως όταν παραβιάζονται.

Οι διαχειριστές έχουν την αρμοδιότητα να αφαιρούν, να τροποποιούν, ή να
απορρίπτουν σχόλια, _commits_, κώδικα, αλλαγές σε βίκις, αναφορές προβλημάτων
και άλλες συνεισφορές που δεν συμπίπτουν με τον κώδικα δεοντολογίας· και να
αποβάλλουν προσωρινά, ή και μόνιμα, συμμετέχοντες για συμπεριφορά που κρίνουν ως
ανάρμοστη, απειλητική, προσβλητική ή κοινώς επιβλαβή.

## Εύρος

Ο κώδικας δεοντολογίας έχει ισχύ εντός χώρων του _project_, όπως και σε
δημόσιους χώρους όπου ο καθένας εκπροσωπεί το _project_ ή την κοινότητά του.
Παραδείγματα εκπροσώπησης αποτελούν: η χρήση ηλεκτρονικής διεύθυνσης
συνδεδεμένης με το _project_· η ανάρτηση δημοσιεύσεων σε μέσα μαζικής δικτύωσης
από επίσημο λογαριασμό· ή όταν διορίζεστε να εκπροσωπήσετε το _project_ σε
κάποια εκδήλωση, μέσω του διαδικτύου ή αυτοπροσώπως.  Οι κανόνες περί
εκπροσώπησης μπορούν να επεκταθούν ή να αποσαφηνιστούν από τους διαχειριστές του
κάθε _project_.

## Επιβολή

Περιστατικά παρενόχλησης και καταχρηστικής ή ευρέως ανεπίτρεπτης συμπεριφοράς
μπορούν να αναφερθούν στην ομάδα του _project_ στην ακόλουθη διεύθυνση:
[INSERT EMAIL ADDRESS].  Όλα τα παράπονα θα εξετάζονται και θα αντιμετωπίζονται
κατάλληλα και ανάλογα με τις περιστάσεις.  Η ομάδα του _project_ έχει υποχρέωση
να διαφυλάξει την εμπιστευτικότητα στοιχείων που αφορούν τον καταγγελέα.
Περαιτέρω λεπτομέρειες σχετικά με τους κανόνες επιβολής δύναται να δημοσιευτούν
ξεχωριστά.

Διαχειριστές του _project_ που δεν ακολουθούν ή εφαρμόζουν τον κώδικα
δεοντολογίας ενδέχεται να τιμωρούνται με απόφαση των υπολοίπων διαχειριστών.

## Απόδοση

Αυτός ο κώδικας δεοντολογίας έχει προσαρμοστεί από το
«[Contributor Covenant][οικοσελίδα]», με αριθμό έκδοσης 1.4, διαθέσιμο από
<https://www.contributor-covenant.org/el/version/1/4/code-of-conduct.html>.

[οικοσελίδα]: https://www.contributor-covenant.org
